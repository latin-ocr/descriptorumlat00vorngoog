47

postridie Quintiles nou litasset Sulpicius tribunus militum neque
inventa pace deum post diem tertium obiectus hosti exercitus
Romanus esset, etiam postridie Idus rebus divinis supersederi.
iussum, inde ut postridie Kal. quoque ac nouas eadem religio
esset, traditum putant? A quibus verbis Plutarchum magno-
pere discrepare primo obtutu perspicitur; lroc tantum cum eo
congruit quod e die qui est postridie Idus dies quoque postridie
Kal. et Nonas nefastos habitos esse scribit. Attamen a Livio
omnino discedit quod diem postridie Idus Quintiles esse diem
Aliensem affirmat5 nam pugnam ad Aliam esse iactam a. d. XV.
Kal. Sextiles Livius diserte indicat. Quam discrepantiam inde
ortam esse Leo1 opinatur quod Plutarchus Livii verba per-
peram intellexerit. Sed hac ratione discrepantem Plutarchi
memoriam explicare non licet, cum is diem a. d. XV. Kal. Sex-
tiles nequaquam pro eodem habuerit ac diem postridie Idus
Quintiles; ipse enim eadem ratione singulos dies designare solet
qua Romani 2. Mihi quidem Plutarchus diem Aliensem videtur
confudisse cum altero die aLivio significato quo Sulpicius non
litasset ; hoc eo facilius fieri potuit quod apud plerosque rerum
scriptores pugnam Aliensem postridie Idus Quintiles commis-
sam esse Plutarchus contendit se scriptum invenisse. Quod
num verum sit Leo iniuria dubitat; nam postridie quidem Idus
eam pugnam factam esse Gellius auctor est Noct. AtticV 17, 2,
et eas fuisse Idus Quintiles Macrobius Sat. I 16, 23 Cassio
Hemina auctore tradit; ac ne nostra quidem aetate clarissimi
rerum Romanarum scriptores Niebuhrius, Schwegler, Mommsenus
de ea re inter se consentiunt. Quae cum ita siut Plutarchi
diversas res confundentis festinationem et neglegentiam incusare
licet, non item pravum verborum intellectum.

Bis tantum Valerius Maximus Plutarcho auctorest, qui
factorum et dictorum libros novem scripsit. Prior locus cst in
vitae Bruti c. 53, ubi haec narrantur: Πορκίαν δὲτὴν Βρούτου

¹ L. l. p. 32.
'² Of. Sickinger l. l. p. 33.

 

