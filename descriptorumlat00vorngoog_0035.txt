30

prodidisset. Quam sententiam Plutarchus brevius quidem ex-
pressit, quoniam qua in re Pompeius Themistoclem magis secutus
esset antea narraverat, sed ita ut ad eius vim nihil deesse
videatur.

Postremo ad easdem epistulas refertur quod in Ciceronis
vitae c. 37 est: γράφει γὰρ (d Κικέρων) ἐν ταῖς ἐπιστολαῖς
διαπορεῖν ποτέρωσε χρὴ τρέπεσθαι, Πομπηΐου μὲν ἔνδοξον καὶ
καλὴν ὑπόθεσιν πρὸς τὸν πόλεμον ἔχοντος, Καίσαρος d' ἷνῖμεινον
τοῖς πράγμασι χρωμένου καὶ μᾶλλον ἑαυτὸν καὶ τοὺς φίλους ¹
σώζοντος, ὥστ’ ἔχειν μὲν ὃν φύγῃ, μὴ ἔχειν δὲ πρὸς ὃν φύγῃ.
Minime necesse est quorum testem Plutarchus hocloco Cice-
ronem citat in una eius epistula inveniri. Profert enim quo-
modo in epistulis (ἐν ταῖς ἐπιστολαῖς) Cicero animi incertum
se ostenderit utrum Pompeii au Caesaris partes sequeretur,
cum Pompeius honestam quidem et iustam belli gerendi causam
haberet, sed Caesar res melius administraret sibique et amicis
certiorem spem salutis praeberet. Neque exspectandum est ut
ipsa Ciceronis verba ubique Plutarchus reddiderit, modo eorum
sententiam recte significaverit. Quibus autem ex causis animo
ita fluctuaverit Cicero non solum in Ep. ad Att. VH 21, 3.
VIII 7, 2 indicat, sed fusius etiam octavi libri epistula tertia
exposuit, quae tota in hoc argumento versatur. Deinde quam-
quam pacis se studiosum esse profitetur (ibidem VII 14, 1. 3.
17, 4. VIII 2, 1. 9, 1. 3. ΙΧ 11 a 2), tamen Pompeii causam
magis se probare identidem indicat (ibidem VII 1, 3. 3, 5·
26, 3. VIII 2, 4. 3, 2. 7, 2. 8dll. X 4, 3) eumque in
optima causa concidisse diserte dicit ad Att. VII 25. Quam
strenue autem Caesar res administret saepius commemorat

(ibidem VH 12, 3. 24. VIII 14 1), hominem eum audacissimum
et paratissimum vocat (ibidem VH 3, 5) eiusque celeritatem
vigilantiam diligentiam admiratur (ibidem VH 22,1. VIII 9, 4.
13, 1); neo minus quantum his virtutibus Pompeio praestet ex
vituperata huius imprudentia et inertia elucet (ibidem VII 11, 3.

12, 1. 13 a lsqq. VIII 2, 2. 3, 3. 7, 2. 8, 1). In tali autem
duce spem maiorem salutis esse cum perspicuum sit, tum eum

 

