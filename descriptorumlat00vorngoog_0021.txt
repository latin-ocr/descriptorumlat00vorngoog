.,.‚-‚1.s-,

bebat Plutarchi testimonium, cum similem ad rem referretur,
eidem orationi tribuendum esse.

Non magis quam Gai verborum dequibus modo diximus
alibi mentio lit eius orationis ex qua dictum aliquod affertur
in initio c. 8 eiusdem vitae aut eius dieti quod traditur iu
fine e. 12.

Semel in vitae Tib. Gracchi Gaius nominatur, ubi in c. 8,
postquam de diversis causis expositum est quibus Tiberius
commotus esse ferebatur ut legibus ferendis plebi subveniret,
aliam Gaius frater in scripto aliquo protulisse dicitur1. Quale
fuerit parum perspicuum est. Unus Cicero de divin. I 18, 36
Ο. Gracchi librum aliquem commemorat: ‘Ti Gracchus, P. F,
qui bis consul et censor fuit, idemque et summus augur et vir
sapiens civisque praestans, nonne, ut C. Gracchus, filiuseius,
scriptum reliquit, duobus anguibus domi comprehensis haruspices
convocavit? quicum respondissent, si marem emisisset, uxori
brevi tempore esse moriendum, si feminam, ipsi, aequius esse
censuit se maturam oppetere mortain quam P. Africani filiam
adulescentem feminam emisit, ipse paucis post diebus est mor-
tuus.³ Idem fere Cicero narrans l. l. II 29, 62 O. Gracchum
id ad M. Pomponium scripsisse dicit. Haec igitur Ciceronis
ex Gai scripto illo sumpta ,esse Nipperdeius2 suspicatur, cui
Peter3 assensus est. Klappius4 contra quod Gracchus scriptum
reliquit in epistula luisse existimat, quia C. Gracchus id ad
M. Pomponium scripserit. Sed Romanos scribere ad aliquem
de libris dixisse qui alicui dedicarentur Peter⁵ demonstravit3
neque scriptum relinquere proprie de epistulis dicitur. Et ne

² Verba haec sunl: d δ’ἇόελφὸς αὐτοῦ Γάϊος ἕν τινι βιβλίῳ γέγραφεν
εἰς Νομαντίαν πορευόμενον διὰ τῆς Τυρρηνίας τὸν Τιβέριον καὶ τὴν ἐρημίαν

τῆς χώρας ὁρῶντα καί cola γεωργοῦντας ἢ νέμοντας οἰκέτας ἐπεισάκτους καὶ
βαρβάρους τότε πρῶτον ἐπὶ νοῦν βαλέσθαι τὴν μυρίων κακῶν ἄρξασαν αὖ·
τοῖς πολιτείαν.

² Opuscula p. 99 sqq.

³ L. l. p. CLXXXV.

⁴ L. l. p. 33.

⁵ L. l. p. CLXXXV.

 

